# Øving 3: Klasser og testing

__Øvingsmål__:

- Lære å lage enkle Java-klasser og -programmer
- Lære å bruke debuggeren i Eclipse

__Øvingskrav__:

- Kunne tegne enkle klassediagrammer
- Kunne deklarere klasser og metoder ihht. oppgavespesifikasjon

## Dette må du gjøre

__Del 1: Programmering__

Velg minst én av oppgavene under. Merk at *Card*-oppgaven bygges videre på i både øving 5 og 6, og kan derfor være lur å gjøre, slik at man har flere oppgaver å velge mellom senere.

- [Nim](./Nim.md) (Lett)
- [Card-oppgave](./Card.md) (Medium)
- [RPN-kalkulator](./RPN.md) (Vanskelig)

Oppgavene for denne øvingen skal du lagre i `ovinger/src/encapsulation`. Test-filene ligger i `ovinger/tests/encapsulation`.

__Del 2: Klassediagram__

Tegn et [klassediagram](https://www.ntnu.no/wiki/display/tdt4100/Klassediagrammer) for oppgaven du velger i del 1. Klassediagrammet kan for eksempel skrives på papir eller tegnes i et valgfritt program. Diagrammet skal demonstrerer på sal, men det er ikke nødvendig å levere det på Blackboard.

__Del 3: Debugger__

I tillegg skal en kort oppgave som omhandler bruk av [debuggeren i Eclipse](https://www.ntnu.no/wiki/display/tdt4100/Bruk+av+debuggeren+i+Eclipse) løses. Oppgaven skal demonstreres for en læringsassistent på sal:

- [CoffeeCup](./CoffeeCup.md) (Lett/Medium)

Oppgavene er merket med en vanskelighetsgrad relativt til hverandre. Det er en god idè å begynne med de lettere oppgavene dersom du ikke er komfortabel med pensum så langt, men det er anbefalt å prøve seg på de vanskeligere oppgavene om du synes de første oppgavene er uproblematiske. Dersom du allerede føler deg trygg på punktene i øvingskravene kan du forsøke å gå rett på de vanskeligere oppgavene. Du er selvfølgelig velkommen til å løse flere oppgaver enn minstekravet, noe som er lurt med tanke på eksamen og et langt liv som programmerer.

### Hjelp / mistanke om bugs

Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på Piazza.

### Godkjenning

Last opp kildekode og `.ex`-filene på Blackboard innen den angitte innleveringsfristen. Innlevert kode skal demonstreres for en læringsassistent innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.

### Exercise-panelet

For hver oppgave finnes det en tilsvarende `.ex`-fil, som beskriver hvilke aktiviteter, f.eks. koderedigering, kjøring av tester osv, som er en del av oppgaven. Når en jobber med en oppgave, så kan en åpne `.ex`-fila for oppgaven i Exercise-panelet. Dette gjøres enten ved å høyreklikke på fila og velge `Exercise > Open Exercise View` eller å åpne panelet med `Window > Show View > Other > Exercise View` og så dra og slippe `.ex`-fila i panelet. Filen ligger i mappen `tests`, og videre i pakke med samme navn som klassen den hører til. Hver `.ex`-fil åpnes i en egen fane, så en kan jobbe med flere oppgaver samtidig. Disse `.ex`-filene, én for hver oppgave, må leveres inn sammen med kildekoden i øvinger hvor det er spesifisert.
